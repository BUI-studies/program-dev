# кожен зідзвон має проходити так

у цьому файлі ти можеш побачити приклад того, як має відбуватись _**кожен** колективний зідзвон_ із ментором БУЙ studies.

> **_примітка:_** > _якшо ментор відійшов від цього шаблону, не цурайся питати чому він так вчинив. скоріше за все у цьому є логіка, але важливо щоб ти її теж знав._ > _наша задача у тому, щоб ти мав максимальне розуміння що відбуваєтсья і з якої причини._

⏱️на все про все: 120 хвилин

---

## 1. поздоровкатись

⏱️: 5 хвилин

> вступна частина, шоб увійти до робочого ладу. ініціювати розмову може хто завгодно з групи.

обовʼязково, кожен з присутніх має коротко відповісти на питання "як ти себе почуваєш?"
можна ділитися тим як пройшов день, або описати емоції які зараз відчуваєш. головне, щоб кожен вставив свої 7 копійок.

---

## 2. звітуємо

⏱️: до 15 хвилин

> кожен з присутніх перед зідзвоном має підготувати коротку промову, яка складається з наступні кроків:

1. список усього, шо мав зробити станом на сьогодні?
2. що зробити вдалося?
3. що не зробив. чому?
4. який подальший план дій бачиш?

на цьому етапі важливо допомогти людини скорегувати свій план відповідно до персональної динаміки сприйняття матеріалів.
ми принципово не женемося за дедлайнами, наша мета - направити, підкорегувати, допомогти продовжувати йти у комфортному темпі та мінімізувати стрес.

---

## 3. план на практичну частину

⏱️: до 10 хвилин

> виходячи з усіх попередніх пунктів, група, на чолі з ментором, має побудувати план практичної частини поточного зідзвону.

до плану можуть входити:

- секції з макету для практики
- відповіді на питання з тем занять, які були погано зрозумілі
- частини домашніх або практичних завдань, які викликають труднощі у більшості групи
- цікаві приклади або завдання з попередніх або поточних тем на розгляд групи
- тощо

**_основний сенс_** у тому, щоб команда створювала цей план **_у кооперації_**.
ні в якому разі не має статись так, що хтось один вирішує що саме робити.
це відповідальність усієї групи, як команди.

задача ментора у цьому випадку зорієнтувати допомогти групі зрозуміти глибину запланованих питань та розставити пріоритети.

---

## 4. практична частина

⏱️: 60-80 хвилин

> це єдиний пункт, де ментор має повну владу над тим шо відбувається.

в процесі роботи ментор робить все від нього залежне, щоб дати відповіді на запитання та переконатись що вони засвоєні групою.

якщо час на обговорення питання вийшов, а відчутного прогресу у одного або декількох студентів не вбачається, то це питання слід перенести на наступний персональний зідзвон.

інструменти якими ментор може користуватись:

- приклади коду
- запитання до групи
- запитання до одного студента
- розділення на підгрупи для колективної роботи
- персональні завдання для кожног студента
- запрошення написати або дописати приклад коду
- опитування, тести, тощо
- малювання на віртуальній дошці
- та будь шо, що може народити його фантазія за умови що групі це до вподоби

---

## 5. підсумок

⏱️: до 5 хвилин

> влада та відповідальність знову переходить до колективу включно з ментором.

як результат, має зʼявитись текстовий опис з переліком що було зроблено.
маючи на руках план з [розділу 3](#3-план-на-практичну-частину).
напроти кожного пункту плану, коротко описати характер проведених робіт та їх результат.

також, обовʼязково, кожен з присутніх має коротко відповісти на питання "як ти себе почуваєш?"

> _приклад підсумку зідзвону:_
>
> ```
> - налаштування Parcel: покрокова інструкція,
>   успішно повторено кожним присутнім
>
> - принцип роботи callback функцій: 2 спроби пояснити різними способами,
>   задане просте коротке завдання на самоопрацювання,
>   винесено на особисті консультації для Студента1 і Студента3
>
> - homework 4: проговорили покроковий алгоритм виконання,
>   висвітлені основні помилки, дані відповіді на запитання.
> ```

---

## 6. заповнити форми

⏱️: 5 хвилин

кожен з присутніх має заповнити 2 форми:
1 - [форма зворотнього звʼязку](<(https://docs.google.com/forms/d/e/1FAIpQLSdEsm9kARr026fsyk2fbwpZfMAPpR61BrGPr5FhhxjjhGp4jw/viewform)>) - анонімна форма з можливістю оцінити як все пройшло. ментор бачить результати, це важливо для коригування пальшого руху групи та кожного особисто.
2 - [форма сенкан](https://docs.google.com/forms/d/e/1FAIpQLSeU6gQy8NbNgsRvLuDLguuCdDZGrv5q7drXnkrYkxQMsaXbVw/viewform) - більше важлива для студентів, бо дозволяє підсумувати пройдений матеріал, закріпивши трошки краще нові нейронні звʼязки в головному мозку.
